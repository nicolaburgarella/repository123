Gestione di un albergo:

Si vuole implementare un software per la gestione delle prenotazioni delle
camere di un albergo. Ogni camera è caratterizzata da un numero e da un
certo insieme di possibili composizioni dei letti, ad esempio 1 (singola),
1+1 (doppia), 2 (matrimoniale), ecc. L’albergo accetta prenotazioni SOLO
di gruppi di clienti; questi vengono eventualmente divisi in più stanze
(pensate ad esempio alla trasferta di una squadra di calcio o ad un
viaggio organizzato dove persone diverse vengono messe nella stessa
stanza).

Ogni gruppo è caratterizzato da un nome, una data di arrivo, da una
composizione per camere, dal valore dell'anticipo versato, ecc. All’atto
dell’arrivo, il gruppo viene alloggiato nelle camere libere aventi la
composizione richiesta. Il pagamento della pensione avviene per gruppi
mentre quello degli extra (internet point, assistenza medica, consumazioni
al bar o al ristorante, ecc..) avviene per stanza. A tale proposito è
necessario registrare tutti gli extra di ogni stanza riportando data, il
tipo e l’importo di ogni extra.

Prevedere dei servizi per: sapere quali camere libere esistono con una
data composizione, accettare (respingere) la prenotazione di un gruppo,
gestire l’arrivo e la partenza di un gruppo.